Opakovací příklady
------------------
Příklady Z? zkus všechny, příklady P? plň dokud si budeš vědět rady :-)

0. První program
    Z0 Napiš program, který nám popřeje dobré ráno.


1. Proměnné
    Z1 Napiš program, který spočítá a vypíše obvod a obsah čtverec se
    stranou a = 256 a kruhu o stejném poloměru. Číslo 256 se v kódu smí
    objevit jen jednou! Místo pí stačí použít hodnotu 3.14.

    Z2 Napiš program, který se zeptá uživatele na číslo a vypíše jeho třetí
    mocninu.


2. Větvení a porovnávání
    Z1 Napiš program, který se zeptá uživatele na číslo a vypíše,
    jestli bylo kladné nebo záporné. Nulu může program ignorovat.

    Z2 Napiš program, který se zeptá uživatele "Známe se?" a pokud uživatel
    odpoví "ne", program se představí, jinak neudělá nic.

    P1 Napiš program, který se zeptá uživatele na číslo a vypíše "Bingo!" pokud
    je jeho třetí mocnina dělitelná třemi.


3. Cykly
    Z1 Napiš program, který vypíše čísla od 0 do 19.

    Z2 Napiš program, který bude neustále vypipsovat "... a dál?".

    P1 Napiš program, který sečte všechny násobky čísla 7 menší než 100.

    P2 Napiš program, který se bude ptát uživatele na čísla, dokud nezadá
    "konec". Poté program vypíše průměr všech zadaných čísel.

    P3 Napiš program, který vypíše následující tabulku.
        1 0 0 0
        0 1 0 0
        0 0 1 0
        0 0 0 1

    P3* Uprav program tak, aby se dala velikost tabulky snadno měnit.


4. Funkce
    Ke každé funkci napiš i krátký program, který ji použije a výsledek vypíše.

    Z1 Napiš funkci, která dostane jako argumenty dvě čísla, která sečte,
    a výsledek VYPÍŠE.

    Z2 Napiš funkci, která dostane jako argumenty dvě čísla, která sečte,
    a výsledek VRÁTÍ.

    Z* Napiš funkci, která bude mít dva argumenty a svůj první argument vypíše a druhý vrátí.

    Z3 Napiš funkci, která pomocí želvy nakreslí čtverec se dvěma nohama,
    nějak takhle
        ┌---┐
        |   |
        └---┘
         └ └

    P1 Napiš funkci, která bude mít jako argumenty dvě čísla `z` a `e` a vrátí
    `z` umocněno na `e`, `e` musí být celé kladné číslo. Nepoužij operátor `**`
    ale for cyklus.

    P1* Doplň funkci o kontrolu jesli je `e` celé kladné číslo,
    v takovém případě vrátí funkce nulu.

    P2 Pomocí želvy nakresli stonožku, použij dvounohé čtverce.

             ┌---┐ ┌---┐ ┌---┐ ┌---┐ ┌---┐ ┌---┐ ┌---┐ ┌---┐
            <|   |-|   |-|   |-|   |-|   |-|   |-|   |-|   |- ...
             └---┘ └---┘ └---┘ └---┘ └---┘ └---┘ └---┘ └---┘
              └ └   └ └   └ └   └ └   └ └   └ └   └ └   └ └

5. Řetězce
    Ke každé funkci napiš i krátký program, který ji použije a výsledek vypíše.


    Z1 Napiš program, který se zeptá uživatele na řetězec znaků a vymění v něm
    všechna písmena "s" za "f".

    Z2 Napiš program, který vypíše text "Flat is better than nested." do
    sloupečku:
        F
        l
        a
        .
        .
        .
    
    Z3 Napiš program, který se zeptá nejprve na jméno a poté na příjmení
    uživatele a poté vypíše jeho iniciály.

    P1 Napiš funkci, která vrátí True pokud jako argument dostala buď prázdný
    řetězec nebo pokud zadaný řetězec obsahuje písmeno "Y" nebo "y". Jinak vrátí
    False.

    P2 Napiš funkci, která dostane jako argument číslo a vrátí řetězec
    "Tvoje skóre je " na jehož konec připojí dané číslo.


6. Soubory
    Z1 Napiš program, který načte textový soubor a výpíše jeho obsah.

    Z2 Napiš program, který řekne uživateli, aby zadal cokoliv a zapíše to do
    souboru vystup.txt.

    P1 Napiš program, který se zeptá uživatele na jméno souboru, načte jeho
    obsah a nahradí všechny znaky ";" (středník) znakem pro prázdný řádek "\n"
    a zapíše výsledek zpět od souboru. Pokud soubor žádné ";" neobsahuje,
    program to oznámí.

    P2 Zkopíruj si dvounohý čtverec z úkolu 4Z3 a vypiš stonožu do souboru.  ┌ ┌
                                                                             | |
         ┌---┐ ┌---┐ ┌---┐ ┌---┐ ┌---┐ ┌---┐ ┌---┐ ┌---┐ ┌---┐ ┌---┐ ┌---┐ ┌---┐
    ... -|   |-|   |-|   |-|   |-|   |-|   |-|   |-|   |-|   |-|   |-|   |-|O O|
         └---┘ └---┘ └---┘ └---┘ └---┘ └---┘ └---┘ └---┘ └---┘ └---┘ └---┘ └-ˇ-┘
          └ └   └ └   └ └   └ └   └ └   └ └   └ └   └ └   └ └   └ └   └ └
